Ye' nse se, nse se o
SE YOYE A ANANSE BEYEE 'HIANI
KWAKU ANANSE na okoo Nyankonpon ho se, "Ma me aburo fua
ma menko fa kuro mu mmere wo." Nyankonpon see, "Wo'ntimi."
Ananse see, " Se m'antimi a, me ka wo ni Nsia, ya me de me ti na
meyi." Nyankonpon see, "Gye na ko." Ananse siim' koo kuro bako so.
Oboo odekuro amanee se, "Nyankonpon na osomaa me se me mfa aburo
fua yi me nko babi, na me ba a, me mma aburo yi ne nkoko na enna."
Odekuro see, " E! na akoko ne aburo da a, ebeye yie? " Ananse see, "Wo
die ma no nko ne yen nna." Odekuro see, "Fa ko to ho." Adeekyeye
anopa, Ananse see o'kofwe, na aburo nni ho. Ananse see, " Odekuro, Nyan
konpon aburo na nkoko no afa adi." Odekuro see, "Yei die me ntimi nni
ho asem, na fa akoko no ko." Ananse ko faa akoko kakraka bako de no
siim' koo kuro bako so. Oduruu ho, oboo odekuro amanee se, " Nyankonpon
na osomaa me, na me'beda ha, na akoko a ofua me, one adwan na eda."
Odekuro see, "Fa no to ho." Anadwo na Ananse koo 'dwanbuom' ko kum
akoko no. Ofaa akoko ne nsono mantam mantame odwanini kesie bi ne
mmenm'. Adeekyeye anopa, okoo odekuro ho se, " Fa akoko no ma me."
Ye'see ye'ko fa ama no, akoko na wawuo yi. Ananse see, "E! Nyankonpon
akoko na 'dwan aku no." Odekuro see, "Me ntimi me nni ho asem, nti
fa odwan no ko." Ananse de odwan no siim'. Oko duruu kuro bako so.
Okoo odekuro 'fie. Odekuro see, "Amanee? " Ananse see, " Nyankonpon
na osomaa me na odwan a ofua me yi, one anantwie n'eda." Odekuro see,
"Ho! ma no nko ne adwan nna." Ananse see, " Dabi, Nyankonpon nko
ne no 'dwan; one anantwie na eda." Odekuro see, "Fa no ko to ho e."
Ananse de no ko too ho. Anandwo, Ananse ko kum odwan no de ne mogya
yee onantwie bako tirim'. Adeekyeye anopa, Ananse see, "Odekuro fa me
'dwan ma me." Ye'koo buom' ho; odwan na wawuo yi. Ananse see,
" Odekuro, Nyankonpon 'dwan na nantwie aku no no." Odekuro see, "Me
ntimi nni ho asem, na onantwie a okum no, fa no ko." Ananse faa onantwie
no siim' ko duruu kuro bako so. Ode 'nantwie no ko mantame ho ko daye.
Anadwo oda ho'a, na y'abesee odekuro se ne 'donko bi awu. Odekuro see,
"Mo nko to no ntwene, me nni adaka." Ananse see, "Me die me pe, na
Nyankonpon ka kyeree me se me nya funu a ye'ko to atwene a, me mfa
'nantwie me nsesa." Nkrofuo no see, "Dabi." Anase see, " Mo mfa
mma me, na mo ko ton 'nantwie no
a, mo benya asuanu, na mo de ato
'donko mono." Nkrofuo no see, "Wo
mmoa." Na ye'gyeye. Ananse maa
funu no so, siim' koo kuro bako so.
Oko duruu ho, na oka kyeree odekuro
se, "Ma m'akoda yi nko ne mo nkoda
nna pato yi so; na akoda no onnye,
oteta anadwo, nti se ota a, ma nkoda
no mmo' no." 'Nipa a wawu nnansa
Ananse took the Cow and set off no no. Nkoda no ne no daye. Efei
na ye'tee biribi kankankan. Ye'see,
"Akoda no na wata mo mma yenfwe no." Ye'to guu no so, titim! titim!
titim! Adeekyeye anopa, Ananse ko free n'akoda. Obekoro, onna wawuo yi.
Ananse see, " Odekuro, Nyankonpon 'bofuo a oka me ho, na wo nkoda aku
no." Odekuro see, "Me ntimi nka ho asem, na fa nkoda no ko." Ananse
see, " Gye se wo odekuro yi, ne kurom' hafuo nnyina ko Nyankonpon anim
ko yi mo ano." Odekuro boo 'dawuro se, "Mo nnyina mo nko Nyankonpon
ho ye'nko yi yen ano." Ananse dii kan; nnipa no nnyina d√• n'akyi. Ananse
ko duruu kurotia, omaa obofuo ko see Nyankonpon se ode kuro mu e'ba
Nyankonpon boo no 'dwa na otenaa'se. Na Ananse o'koro omaa so:
"Ananse bue! bue! me de aburo fua ako di akoko.
Ananse bue! bue! me de akoko m'ako gye 'dwan.
Me de 'dwan ko gyee 'nantwie,
Me de 'nantwie ko gyee 'funu,
Me de 'funu ako gye kuro mu!"
Nnipa nnyina see, "Mo ntie Ananse 'dwom bi a o'too." Ananse maa so bio:
"Ananse bue! bue! me de aburo fua akodi akoko.
Ananse bue! bue! me de akoko m'ako gye 'dwan,
Me de 'dwan ko gyee 'nantwie,
Me de 'nantwie ko gyee 'funu,
Me de 'funu ako gye kuro mu!"
Ananse ko duruu Nyankonpon anim', na Nyankonpon bisaa Ananse
n'amanee. Ananse see, "Aburo fua a me gyeye se me de kuro mu beba no;
kuro mu na egyina ho no." Nyankonpon see, "Mo mpene no." "E! e! e !"
Nyankonpon see, "Dien na me mfa nna w'ase?" Ananse see, "Me mpe
biribiara, na 'padeem' na me pe." Nyankonpon see, "0! o! w'akoa yi,
ohia, na wo de bewuo, na w'ako fa adie bebrebe aba, wo se wo mpe bi."
Ene se Ananse ohia ampa no so da.
M'anansesem a metooye yi, se eye de o, se ennye de o, momfa bi nko, na
mom fa bi mmera.