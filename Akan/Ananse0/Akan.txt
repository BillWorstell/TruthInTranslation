Ye' nse se, 'nse se o
SE 'YOYE A ANYANKONSEM YE BE FRE NO ANANSESEM
KWAKU ANANSE na okoo Nyankonpon ho se omfa 'Nyankonsem
mma no nto. Nyame see, "Wo betimi ato? " Ananse see, "Ei!
metimi." Nyame see, "Akuro akantinka be ye se Kokofu, Bekwai,
Asumengya aba, ye'antimi anto, na wo Kwafwiaban na wo betimi? "
Ananse see, " Edieben na ye to ma? " Nyame see, "Ye nto mma fwe gv.e
se, Aboa Onini, Osebo, Mmoatia, Mmoboro." Ananse see, " Me de nnooma
nnyina bi meba, me de m'aberewa, Nsia, meka ho." Nyame see, " Ko fa
bra e." Ananse baye, na oboo oni amanie se, " Nyankonsem me pe se me
to, na Nyame se me mfa Onini, Osebo, Mmoatia, Mmoboro mmera, na
me see, me de wo be ka ho ma ko ma Nyankonpon." Na Ananse bisaa ne
ye' Aso se, " Ebeye den na ye'anya Onini? " Na Aso ka kyeree no se,
"Wodie ko twa tonton na twa demere ka ho, na fa bra." Na Ananse de
baye. Na Aso see, " Fa ko asuom'." Na Ananse de ekoro no, osee, "Esene
no, ensene no; woboa, esene no." Ananse see, " Ono na oda doo no."
Onini see, "Aden? " Ananse see, "Nye Aso na ogye me akyinnyie, se ton
ton yi kyen wo tenten, na me se oboa." Onini see, "Fra bra, be susu me."
Ode tonton no too Onini ho. Osee, "Twe wo mu." Na Onini twe no mu,
na Ananse de demere no too no so, nwenene! nwenene! nwenene! na esii
tire. Ananse see, " Kwasea, me de wo ko gye Anyankonsem." Ananse de
no ko maa Nyame. Nyame see, " Me nsa aka, aka dee aka." Ananse san
baye be boo ne ye' amanie se, "Aka Mmoboro." Ne yere see, " Pe towa,
fa nsuo gum', na fa ko." Ananse koo wuram' obefwe se Mmoboro sen ho,
na ofwiee nsuo no bi na opete guu Mmoboro no so. Ananse fwiee dee aka
guu ono ara so na otwaa brodee-ahan de kataa no ti. Efei na oka kyeree
Mmoboro no se, " Osuo eba yi, ankra mo ba na mo be hyee me toa yim'a
s'ankra osuo yi emmo mo, mo nfwe se me de brodee ahahan akata me soo? "
Ena Mmoboro no see, "Ye'da w'ase Aku, ye'da w'ase Aku." Mmoboro no
nnyina tuo toa nom', fom! Agya Ananse tuaa ano. Osee, "Nkwaseafuo
m'anya mo, me de mo ko gye Anyankonsem." Ode Mmoboro ko maa
Nyame. Nyame see, " Me nsa aka, aka dee aka." Ananse baa bio, be ka
kyeree ne yere see, "Aka Osebo." Aso see, " Ko tu amana." Ananse see,
" Gyae na mahu." Enie Ananse ko pee Osebo kyeneno na otu amana ten
tenten, na okataa so, na obaa 'fie. Adeekyeye anopa, Ananse se oko, obekoro,
Osebo na oda amanam'. Ananse see, "Agyawa 'ba! Enawa 'ba! se maka
akyere wo se nnom nsa, sese wo nokwa wako nom abo, nti na w'abe to
amanam'; se me kaase me beyi wo a, addekye wo ko hu me a, se nso me
'ba biara a, na wo ko kye no." Osebo se, " 0! me ntimi." Ananse ko twaa
nnua mmienu, de bako too ha, de bako too ha. Osee, " Fa wo nsa bako
to ha, na fa wo nsa bako soso to ha." Na Osebo de totoye. Ose ofo' na
Ananse ama sekan so, na wa ma n'anyam, ne tirim' gao! Osebo gyee ama
nam' fom! Ananse faa atwedee de sii amanam' ko yii Osebo. Oko yii Osebo
de no baye, osee, " Kwasea me de wo ko gye Anyankonsem." Omaa Osebo
so, ko maa Nyame. Nyame see, " Me nsa aka, aka dee aka." Ananse baye
na osenee Akua Ba, na oboo amane de tetaree Akua Ba no ho; na ofufuu
to, na ode bi hyee Akua Ba no nsam', na ofufuu bi de guu ayowam'; ode
homa soo Akua Ba asen, na ode no kosii odum ase babi a mmoatia bedi
agoro. Na mmoatia bako baye. Osee, "Akua, me nni eto yi bi? " Na
Ananse atwe homa no, na Akua Ba no abo ne tiri nko. Mmoatia ka kyeree onua bako se, "Ose me nni bi." Osee, "Di bi e." Na odi aduane no
wieye, na odaa n'ase. Oda n'ase ommua. Na Mmoatia no ka kyeree onua
se, "Me da n'ase a, ommua." Mmoatia no nua ka kyeree no se, "Bo no
sum." Na wabo, pa! Na ne nsa aka ho. Oka kyeree onua se, "Me nsa
aka ho." Osee, " Fa bako a aka, bo no sum bio." Na ode boo no pa! na
'yi no so aka ho. Na Mmoatia ka kyeree onua se, "Me nsa mmienu aka
ho." Osee, " Fa w'afu sum no." Ode sum no, na n'afu aka ho. Na Ananse
baye na obe kyekyeree no; osee, " Kwasea m'anya wo, me de wo ko gye
Anyankonsem." Na ode koo 'fie. Na Ananse ka kyeree oni, Ya Nsia se,
" Sore, ma yen ko, me mfa wo nka Mmoatia yi ho nko gye Anyankonsem."
Omaa yen so, koo Nyame ho. Osee, "Nyame, Mmoatia ni, m'aberewa a
me kaye no, nso ni." Nyame so free Ko'ntire ne Akwam', ne Adonten, ne
Gyase, ne Oyoko, ne Ankobea, ne Kyidom. Na ode too ye'anim se, "Ahene
akesie akesie aba, ye'antimi anto Anyankonsem, Kwaku Ananse dee watimi
ato; m'agye no Mmoboro; m'agye no Mmoatia; m'agye no Osebo; m'agye
no Onini; ono ara Ananse de oni ato so; nnooma no nnyina na egu ho yi."
Osee, "Mo mpene no." Ye see, " Eee! " Nyankonpon see, " Kwaku
Ananse, efiri nne ekoro yi, me de Anyankonsem me kye wo, kose! kose!
kose! Ye'mmfre no Anyankonsem bio, na ye'mfre no Anansesem."
M'anansesem a metooye yi, se eye de o, se ennye de o, momfa bi nko, na
momfa bi mmera.
