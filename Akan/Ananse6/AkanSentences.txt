Ye' nse se, nse se o
SE YOYE A ANANSE KOO 'PADEEM'
ANANSE O ! na owaree Nyankonpon 'ni Nsia 'ba, na oka kyeree Nyame se, "Ada a wo 'ni Nsia bewu, bese me ayie." 
Na nnansa na ye'besee nose Nyankonpon 'ni Nsia awu. 
Na Ananse abusuafuo ne 'Berekuo,
Kwakuo, ne Odwan. Na Ananse ka kyeree yen se, "Y'aba abese me ayie, nti mo mma yenko gya me."  
Na Ananse maa ye'ko see Nyankonpon se o'ba ayie.  
Na Nyankonpon so boo dwa te se die Omanhene bi atena'se. 
Na Ananse see, "Anwumere na meba." 
Ananse buu boto na ode 'Berekuo, Kwakuo, ne Odwan hyeem', na ode seye, na ofuraa ne ntama guu so. 
Na oka kyeree mmoa no se, "Me'beduru Nyankonpon ho a, mo nsu."  
Na oduruu Nyankonpon anim no, na 'Berekuo ama so: " Kurukusu, ku! ku! ku! Kurukusu, ku! ku! ku! ni." 
Na Kwakuo ama so: "Kakum!"
Na Odwan ama so: "Me!"
Kwaku Ananse suye.  
Nnipa nnyina see, " W'aye adie; 'nipa fua ne su mmiensa."  
Owieye, Nyankonpon ko pee 'fie kama maa no ko tenaam'. 
Adeekyeye  Nyankonpon noaa  aduane  kama de  maa Ananse.  
Kwaku Ananse  hunoo  aduane no, osee,  "Me'mma  'Berekuo,  me'mma  KwaÂ­ kuo, me'mma Odwan, name na m'adi abuada m'akyere." 
Na Ananse diye, wamma n'abusuafuo no. 
Na one yen tee ho a, na Nyankonpon see,"Ye'be di nnawotwe da."  
Na Odwan see, "Okom e'ku me, me'nnko."  Kwakuo ne 'Berekuo sa'ra.  
Na Nyankonpon ko tenaa'se, na omaa ye'ko ka kyeree Ananse se, adie fe fe a da no obeyee no, ommeye bi na one ne mpan'infuo atena'se.  
Ananse see, "Me  yare."  
Adeekyeye  Nyankonpon  ka kyeree Ananse se, "W'agu m'anim ase."  
Na 'Berekuo, ne Kwakuo, ne Odwan see, "Yen'so w'ama okom ade yen, nti ye'ne wo e'pae abusuam'."  
Na Kwakuo ne 'Berekuo koo wuram', na Odwan tenaa 'fie; na Ananse huriye ko taree padeem', na ani wuo ntira.
M'anansesem a metooye yi, se eye de o, se ennye de o, momfa bi nko, namomfa bi mmera.

