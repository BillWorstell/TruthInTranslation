Ye' nse se, nse se o
SE YOYE A ANANSE OBEYE ATIPA
YE'SE Kwaku Ananse ne ne ye' Aso na ye'wo ho. 
Dakoro bi y'ako afuom' aha ; ankye na obofuo bi aha. 
Ananse bisaa amanee. 
Osee, "Nye biribi na w'ase na nnora odaye wansore." 
Ananse see, "Aso, osempa." 
Aso de ne nsa guu ne ti, osuye. pue ! pue ! 
Ananse gyaa no kwan maa no koreye.  
Adeekyeye, Ananse ko seree Odwan, Okra, Okraman, Akoko ne Aberekyie se, "Dee m'ahuno ni, nti me sere mo, momma yenko gya me m'ase ayie." 
Nkrofuo no nnyina pene so. 
Ananse baa ne 'fie bepam korobonkye hyee kuntunkuni ntama. 
Yaoada soye, oko frefree nkrofuo a wasere yen na yen nnyina siim'. 
Ye' de atwene, atuo, ne nsa. 
Ananse duruu n'ase kurom' kurotia; atuo no watoto porn! porn! 
Ye' de agoro no koo 'fie ko tenaa ayie ase. 
Ode nsa ko maa 'yifuo. 
Owieye, oko boo nsa' peredwan asia, agopikyi, ntama mmienu, homo, sakyekyere, odwan ne nsa.  
Dee Ananse de siec n'ase eno, no. 
Onwuno, dwoye, ye'be tuu Ananse to asuanu ne nsano. 
Adeekyeye, nnipa nnyina didiye, na yebe ka kyeree Ananse se onnidi. 
Osee, " Me, Kwaku, m'ase awu; me'nnidi nnawotwe da. Me'nnidi, na mo mpe biribi mma me nnamfonom a me ne yen baye nni na yenko."
Na Aso ko pee biribi beree mmarima no diye. 
Na yen dee ye'koreye; na ekaa Ananse. 
Ananse wo ho'a, efei dee edii nnanan, na ogye ne ho a, ennye.
'Ofie so a otem', na adua a y'anoa esi 'gya so. 
Ananse fwe nen, fwe nen, na otuu korobonkye no, tetee adua no bi de guum', na ode sii bio. 
Efei na Aso baye. 
Osee, "Aso, m'akae seisei, Agya kurom' afahye a ye'woso nkye no aduru, nti meko seisei." 
Aso see, " 0, na yei dee eyee den na wo nka nkyeree me; efei so wo baa ayie, wo nnidiye da; na me sere wo okyena w'ako." 
Ananse see, "Wo nnim dee aba nti na wo'ka yei." 
Aso koye ko free nkrofuo se ye'mmera mmeka bi nkyere Ananse na onyae koro. 
Nkrofuo no baye. 
Ananse hunoo yen ara na waso 'kye nom' se: "Sese Agya kurom' ye'woso nkye. Saworowa, Ye'woso nkye. Saworowa, E! ye'woso nkye o, ye'woso nkye. Saworowa."
Na adua no e'hye ne tiri ase yie. 
Ananse see," Me'ntie_da, meko." 
Ananse sii 'kwan so na nkrofuo no dii n'akyi. 
Osee, " Mo nsan na: Sese Agya kurom' ye'woso nkye. Saworowa, Ye'woso nkye. Saworowa, E! ye'woso nkye o, ye'woso nkye. Saworowa."
Efei dee Ananse, adee no ahye no ama n'ate asee. 
Ogye ne ho a, ennye.
Otoo ekye ne adua no tweneye. 
Aso ne nkrofuo no boo no tutuo. 
Ananse huruye okwan ho, sora! 
Osee, " Okwan gye me na dakye me nya me ho a, mada w'ase." 
Na Okwan see, "M'ate." 
'Kwan fwee no mma no aduro.
Ene se wo behuno Ananse na ne tiri ho kwati; na efiri akokonsem a odii n'ase ayie ase.
M'anansesem a metooye yi, se eye de o, se ennye de o, monye bi nni, na momfa bi mpene me.
